Prajñāpāramitāhṛdayasūtra

1. āryāvalokiteśvaro bodhisattvo gambhīrāṃ prajñāpāramitācaryāṃ caramāṇo vyavalokayati sma pancaskandhāṃs
tāṃś ca svabhāvaśūnyān paśyati sma.

2. iha śāriputra rūpaṁ śūnyatā śūnyataiva rūpam,rūpān na pṛthak śūnyatā śūnyatāyā na pṛthag
rūpam,evam eva vedanā saṃjñā saṃskāro vijñānaṃ.

3. iha śāriputra sarvadharmāḥ śūnyatālakṣaṇā anutpannā aniruddhā amalā avimalā anūnā aparipūrṇāḥ.

4. tasmāc chāriputra śūnyatāyāṃ na rūpaṃ na vedanā na saṃjñā na saṃskārāḥ na vijñānam,na cakṣur
na śrotraṃ na ghrānaṃ na jihvā na kāyo na manaḥ,na rūpaṃ na śabdo na gando na raso na
spraṣṭavya na dharmaḥ,na cakṣūrdhātur yāvan na manovijñānadhātuḥ,nāvidyā nāvidyākṣayo yāvan
na jarāmaraṇam na jarāmaraṇakṣayo, na duhkho na samudayo na nirodho na mārgaḥ, na jñānam,
na prāptiḥ.

5. tasmāc chāriputra aprāptitvād bodhisattvasya prajñāpāramitām āśritya viharaty acittāvaraṇaḥ,cittāvaraṇanāstitvād
atrastro viparyāsātikrānto nirvāṇaparyavasānam,tryadhvavyavasthitāḥ
sarvabuddhāḥ prajñāpāramitām āśritya anuttarāṃ samyaksambodhim abhisambuddhāḥ,tasmāj jñātavyam
prajñāpāramitā mahāvidyā anuttaravidyā 'samasamavidyā sarvaduḥkhapraśamanaḥ samyaktvāmithyātvāt.

6. prajñāpāramitāyām ukto dhāraṇī tadyathā gate gate pāragate pārasaṃgate bodhi svāhā

prajñāpāramitāhṛdayam samāptam

